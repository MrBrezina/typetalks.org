---
title: Wykłady
in_menu: true
sort_info: 3
link: {javascript: ["http://ajax.googleapis.com/ajax/libs/jquery/1.3.2/jquery.min.js", "../_ss/fadeslideshow.js", "_ss/SymposiumSlideshow.js"]}
---

## Wykłady ##

*Strona w przygotowaniu.*

Wykłady będą prowadzone w języku angielskim i **nie będą tłumaczone na inne języki.** Program konferencji może ulec zmianie.


### Indra Kupferschmid (DE)<br /> *Mniej znane kroje Georga Trumpa* ###

* Zapewne znacie najsłynniejszy krój Georga Trumpa, częściowo noszący jego imię. Może znacie także jego pierwszy projekt, który z czasem przestał mu się podobać, ale miał ogromny wpływ na wiele innych współczesnych mu, a także późniejszych krojów. Ale czy znacie również ten, ten, te dwa i tamte? Dzięki folderowi pełnemu próbek, który przypadkowo kupiłam jako studentka pierwszego semestru,   mogę wam teraz przedstawić te i inne, mniej znane jego projekty, najwięcej uwagi poświęcając ostatniemu, który pozostał nieukończony, ale fascynuje mnie najbardziej. Wszystko to osadzone będzie w krótkiej biografii tego najbardziej skrupulatnego niemieckiego projektanta krojów pism XX wieku.
* Indra Kupferschmid jest niemiecką projektantką i wykładowczynią na Akademii Sztuk Pięknych w Saarbrücken (HBK Saar), gdzie pracuje na stanowisku profesora typografii i kieruje wydziałem projektowania i programem magisterskim “Lettering & Type”. Oprócz tego prowadzi badania nad klasyfikacją krojów pisma, historią Grotesku (zobacz “Helvetica Forever”), czytelnością (dla DIN), niskobudżetowym mieszkalnictwem, oraz, mniej naukowo, metodami przygotowywania kawy, brakiem snu i układami torowymi kolei i transportu miejskiego.
* [Kupferschrift](http://kupferschrift.de/){:.button2}
{:.lines2}


### Jacek Mrowczyk (PL)<br /> *Kto jest kim w polskim type designie* ###

* Być może Polska nie ma aż tak bogatej tradycji projektowania pism jak np. jej słowiańscy sąsiedzi – Czechy czy Słowacja. Nie należy o niej jednak zapominać. W prezentacji przypomnę pokrótce najważniejsze polskie projekty. W książce Herberta Spencera Pioneers of Modern Typography znależli się polscy twórcy awangardowi, jak Henryk Berlewi, Władysław Strzemiński, Mieczysław Szczuka, czy Teresa Żarnower. Eksperymentowali oni z tradycyjną formą pisma. Z drugiej strony w nurcie „tradycyjno‑klasycznym” tworzył Adam Półtawski, projektant najpopularniejszego polskiego pisma dziełowego Antykwy Półtawskiego (1931). W dwudziestoleciu międzywojennym powstały inne interesujące, choć mniej znane polskie kroje, np. Antykwa Jeżyńskiego czy Militari. W 1960 roku odlana została Antykwa toruńska, pismo Zygfryda Gardzielewskiego. W latach 70. w Ośrodku Pism Drukarskich w Warszawie powstał cały szereg krojów (m.in. Hel, Helikon, Bona, Alauda). Z tego samego okresu pochodzi również pismo Zelek. W tym samym czasie rozwijała się polska szkoła plakatu, w której dorobku znajduje się wiele znakomitych autorskich rozwiązań typograficznych. Współcześnie w Polsce działa kilku twórców pism. Wśród nich są Artur Frankowski, Franciszek Otto, Łukasz Dziedzic, Grzegorz Klimczewski, Wojciech Janicki.
* Jacek Mrowczyk, projektant grafik, nauczyciel akademicki, współtwórca i redaktor ogólnopolskiego kwartalnika projektowego „2+3D”.
* [2+3D](http://2plus3d.pl/){:.button2}
{:.lines2}


### Martin Tiefenthaler (AT)<br /> *O emocjonalnym wpływie dobrej i złej typografii* ###

* Jako że czytanie to proces wysoce złożony na wielu poziomach (np. mięśniowym, percepcyjnym, neuronowym, poznawczym) a także działalnie głównie podświadome‚ emocje wkradają się weń nie tylko w odniesieniu do zawartości tekstu, ale również w odniesieniu do formy w jakiej została ona przedstawiona. Eksperymenty wykazały, że typografia ma wyraźny wpływ na doświadczenie tekstu. Jest to fakt, który ludzie chcący przekazać określoną treść powinni wziąć pod uwagę zanim lekceważąco potraktują jej projekt.
* Martin Tiefenthaler uczy typografii i semiotyki na ›die Graphische‹ w Wiedniu / Austria, od 25 lat prowadzi swoje studio ID IID IIIDesign, jest również współzałożycielem towarzystwa typograficznego austria (tga). Obecnie pracuje nad swoją pracą doktorską o skutkach wprowadzenia kapitalików w łacińskich systemach pisma na europejskie myślenie.
* [ID IID IIIDesign](http://www.idiidiiidesign.at){:.button2} [tga](http://www.typographischegesellschaft.at){:.button2}
{:.lines2}


### Jasso Lamberg (FI)<br /> *Projektant informacji z codziennym deadlinem* ###

* Projektowanie grafiki informacyjnej na potrzeby gazet to ciągły wyścig z czasem. Nieważne, jak złożone jest zagadnienie, jak szeroki zakres, projekt musi być gotowy w terminie. Niemniej jednak, zawsze musi być wykonany z myślą o czytelniku. Nie ma znaczenia, jak stylowa czy też ambitna jest grafika, jeśli w oka mgnieniu nie przekazuje odbiorcy najważniejszych informacji. Łącząc przykłady z życia wzięte i teoretyczne przemyślenia, niniejsza prezentacja ma za zadanie pokazać jak bardzo praca w gazetach różni się od innych dziedzin projektowania wizualnego i informacyjnego. Jakie ograniczenia, zarówno technicznie, jak i społecznie, ją krępują. Czy ustanowione teorie projektowania mogą znaleźć zastosowanie w wizualnym dziennikarstwie, czy może jest ono zbyt odmienne?
* Jasso Lamberg to niezależny wykładowca i projektant dzielący swój czas pomiędzy Finlandię i Wielką Brytanię. Prowadzi kurs typografii i teorii komunikacji wizualnej na Instytucie Designu w Lahti w Finlandii. Jednocześnie jest doktorantem na wydziale Typografii i Komunikacji Graficznej na Uniwersytecie w Reading. Wcześniej pracował jako dziennikarz graficzny dla Helsingin Sanomat, największej prenumerowanej gazety w Skandynawii.
* [typo.fi](http://www.typo.fi/){:.button2}
{:.lines2}


### Lucas de Groot (DE/NL)<br /> *Projektowanie dużych rodzin krojów pisma* ###

* Cel i techniczne wyzwania w projektowaniu dużych rodzin krojów pisma.
* Mieszkający w Berlinie holenderski projektant Luc(as) de Groot pracował z i dla wielu znanych firm i publikacji. Jest autorem krojów pism dla prestiżowych gazet takich jak Folha de S. Paulo, Le Monde, Metro i Der Spiegel, a także wielu krojów korporacyjnych dla międzynarodowych koncernów, w tym Sun Microsystems, Bell South, Heineken, Siemens i Miele. Zaprojektował dwie rodziny krojów dla  Microsoft: Consolas, krój o stałej szerokości pola znaku będącą nową alternatywą dla Courier, oraz Calibri, nowy domyślny krój w MS Word. W 2000 roku De Groot założył własną type foundry, LucasFonts.

* [LucasFonts](http://www.lucasfonts.com/){:.button2} [FontFabrik](http://fontfabrik.com/){:.button2}
{:.lines2}


### Adam Twardoch (PL/DE)<br /> *Zautomatyzowana typografia wysokiej jakości: sprawozdanie z doświadczeń* ###

* W ubiegłym roku fundacja „Nowoczesna Polska” poprosiła mnie, abym pomógł im w poprawie typografii ich projektu „Wolne Lektury”. Projekt ten to internetowa biblioteka polskojęzycznych dzieł literackich dostępnych w domenie publicznej. Utwory dostępne są w PDF, HTML i EPUB. Są przeznaczone przede wszystkim do czytania na ekranie lub do samodzielnego drukowania przez użytkowników. Celem projektu była poprawa automatycznego tworzenia dokumentów we wszystkich formatach — zaczęliśmy jednak od PDF. Już od dłuższego czasu interesuje mnie określanie zasad typograficznych w automatycznym procesie składu i łamania przy zachowaniu wysokiej jakości. Referat omawia proces technologiczny i decyzje projektowe projektu.
* Adam Twardoch. Szef działu marketingu i zarządzania produktami w firmie Fontlab Ltd., współtwórca serwisu internetowego MyFonts oraz członek zarządu międzynarodowego stowarzyszenia typograficznego ATypI. Regularnie współpracuje z producentami fontów i oprogramowania oraz z projektantami pism z całego świata, świadcząc usługi doradztwa w dziedzinie typografii cyfrowej, fontów komputerowych i narzędzi typograficznych. Wykłada na Akademickim Kursie Typografii w Warszawie oraz gościnnie na kierunku projektowania krojów pism na Uniwersytecie w Reading w Wlk. Brytanii. Autor wystąpień i publikacji z dziedziny typografii i fontów komputerowych. Mieszka w Berlinie.
* [Twardoch](http://twardoch.com){:.button2} [Fontlab](http://fontlab.com){:.button2} [MyFonts](http://myfonts.com){:.button2}
{:.lines2}


### Akiem Helmling, Underware (DE/NL)<br /> *Carry on* ###

* Dlaczego bycie nieproduktywnym ma sens.
* Urodzony w 1971 roku w Heidelbergu / Niemcy. 1994–1998 studia Projektowania Graficznego na Wyższej Szkole Zawodowej w Mannheim. 1998/2000 studia podyplomowe na KABK w Hadze. Obecnie mieszka i pracuje w Hadze, w Holandii, gdzie wraz ze swoją przyjaciółką Marie-José prowadzi Galerie West.
* [Underware](http://underware.com){:.button2}
{:.lines2}
