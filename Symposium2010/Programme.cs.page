---
title: Program
in_menu: true
sort_info: 3
link: {javascript: ["http://ajax.googleapis.com/ajax/libs/jquery/1.3.2/jquery.min.js", "../_ss/fadeslideshow.js", "_ss/SymposiumSlideshow.js"]}
---

## Program ##

<!--

## Předběžný harmonogram ##

* 9:01–9:57 *Akreditace, výdej vstupenek, …*
* 10:12–10:23 *Zahájení symposia*
* 10:26–13:02 **Florian Hardwig, Rob Keller, Michael Hochleitner**
* 13:13–14:44 *Přestávka na oběd*
* 14:45–17:43 **Tomáš Brousil, Dan Reynolds, Veronika Burian**
* 17:44–17:53 *Závěr symposia*
{:.lines}

[Zaregistrujte se zde](https://typetalks.wufoo.com/forms/registrace-na-symposium-typetalks/){:.button}

-->

Každá přednáška bude trvat přibližně 40 min s následným prostorem pro diskusi.
Přednášky budou anglicky nebo česky tak, jak je vyznačeno níže.
Tlumočení nebude k dispozici. Změna programu vyhrazena.

### Tomáš Brousil (CZ)<br /> *Tabac*###

* Přednáška bude česky.
* Specifické požadavky novinové a časopisecké typografie daly vzniknout novému extrémně rozsáhlému písmovému systému. Tomáš Brousil představí svoji doposud nevydanou písmovou rodinu Tabac, která ve své serifové verzi obsahuje 96 řezů a neobvyklý koncept písmových odstínů.
* Tomáš Brousil (nar. 1975, Nitra) se vyučil leteckým mechanikem. Od roku 2002 navštěvoval Vysokou školu uměleckoprůmyslovou v Praze, v ateliéru Tvorba písma a typografie nyní působí jako asistent. V roce 2003 založil písmolijnu Suitcase Type Foundry, která dnes nabízí přes 200 řezů původních písem. Je držitelem řady ocenění: TDC Certificate of Excelence in Type Design (2008), hlavní cena v kategorii Tvorba písma, Brno (2008), nominace na Design Award of the Federal Republic of Germany 2009, German Design Council, Frankfurt (2008), Hlavní cena v kategorii písmo a cena poroty ED-Awards (2009).
* [Suitcase Type Foundry](http://www.suitcasetype.com){:.button2}
{:.lines2}

### Veronika Burian (CZ/D)<br /> *Typografické párování*###

* Přednáška bude s největší pravděpodobností anglicky.
* Když designeři začínají nový projekt, je volba písma jedním z mnoha úkolů, které je čekají. Zásadní je rozpoznání efektu kombinování písem. Některé z důležitých otázek v tomto kontextu jsou tyto: jaký styl typografie přenese sdělení nejlépe, jaká písma spolu pro daný účel dobře fungují, jaká znaková sada a kolik tučností je potřeba a nakonec jaké funkce očekáváme, že písma budou plnit. Tato prezentace se zabývá právě takovými základními problémy a nabízí návod, jak přistupovat k citlivým vztahům lásky a nenávisti, které mezi písmy mnohdy existují. Pojednání je ilustrováno ukázkami „typografických párů“, těch dobrých i těch špatných.
* Veronika Burian se narodila v Praze, svůj první titul z průmyslového designu získala v Mnichově. Objevivši skutečnou vášeň pro písmo, vystudovala v roce 2003 s vyznamenáním tvorbu písma v britském Readingu (MA Typeface Design) a začala pracovat na plný úvazek jako písmařka pro jiholondýnský DaltonMaag, kde zůstala až do roku 2007. Nyní žije a pracuje v Praze a naplno se věnuje TypeTogether, písmolijně, kterou založila s Josém Scaglionem. Její písmo Maiola získalo TDC Certificate of Excellence in Type Design 2004. Karmina a Bree, dva společné projekty z TypeTogether, rovněž získala ocenění v soutěži ED-Awards v letech 2007 a 2009.
* [TypeTogether](http://type-together.com){:.button2}
{:.lines2}

### Florian Hardwig (D)<br /> *Lokalizujte! Rukopisná nářečí v typografickém písmu*###

* Přednáška bude anglicky.
* Co dělá písmeno italským nebo německým? Florian Hardwig zkoumá regionální tvarosloví (latinkových) písmen a to, jak odpovídají příslušným rukopisným a písmomalířským tradicím. Jak současní tvůrci písem a grafičtí designeři využívají výrazně lokálních tvarů pro svoje písmové skripty a logotypy?
* Florian Hardiwg je grafický designer sídlící v Berlíně, kde spolu s Maltem Kaunem [provozuje studio](http://kaune.hardwig.com/). Od roku 2007 vyučuje typografii na Hochschule für Bildende Künste Braunschweig. Floriana můžete často najít na stránkách Typophile, kde je jedním z moderátorů [Type ID Board](http://typophile.com/typeid) (identifikace písem). Jeho specializací jsou [psací vzory](http://florian.hardwig.com/manuscribe/). Ve svém projektu Manuscribe zkoumá rozličné rukopisné modely, jež se používají k výuce psaní na základních školách.
* [Florian Hardwig](http://florian.hardwig.com/){:.button2}
{:.lines2}

### Michael Hochleitner (AT)<br /> *Současný pohled na vztah písmomalířství<br /> a typografického písma*###

* Přednáška bude anglicky.
* Jaký je rozdíl mezi písmomalířstvím, logotypy a (typografickým) písmem? Jaké jsou jejich výhody a jaký je jejich vzájemný vztah, co se dnešního použití týče?
* Michael Hochleitner se narodil a žije ve Vídni. Ve Vídni také pět let studoval grafický a komunikační design. Studia zakončil v roce 2003 diplomem. Po roce civilní služby pro svou zemi studoval mediální studia ve Vídni a zároveń řídil taxi, aby si vydělal peníze. Mezi lety 2004 a 2007 pracoval jako nezávislý grafický designer. V roce 2007 dokončil s vyznamenáním studia tvorby písma (MA Typeface Design) v britském Readingu, kde také začal navrhovat svoje písmo Ingeborg. V roce 2008 založil spolu s Annou Fahrmaierovou a Thomasem Gabrielem písmolijnu Typejockeys.
* [Typejockeys](http://typejockeys.com){:.button2}
{:.lines2}

### Rob Keller (US/D)<br /> *Písmové technologie blázní!*###

* Přednáška bude anglicky.
* Písmena a typografická sazba prošly během posledních pár tisíc let několika zásadními posuny. Tyto rozličné změny v mnoha ohledech výrazně ovlivnily vzhled písmen, navrhování tiskového písma i typografie. V nejlepších případech tyto kroky napravily nedostatky předchozích technologií, rozšiřujíce typografické a lingvistické možnosti. Jindy zadupaly do země tradice, poškodily celé písmové systémy a snížily typografické standardy. Tak či onak, písmové technologie se *stále* vyvíjejí…
* Rob Keller (nar. 1981) je písmař pocházející z kukuřičných a sojových polí státu Illinois (US). O typografii se začal vážně zajímat během studií grafického designu a sochařství na Univerzitě v Illinois. Tato vášeň ho zavedla na Univerzitu v Readingu, kde vystudoval tvorbu písma. Po tomto intenzivním roce se přesunul do Německa, aby pracoval pro společnost Linotype, kde také potkal svoji budoucí ženu, Sonju. V roce 2009 společně založili v Berlíně písmolijnu Mota Italic. Zde se v současnosti zabývají vývojem rozsáhlých písmových rodin se zaměřením na širokou jazykovou podporu a rozličné písmové systémy.
* [Mota Italic](http://motaitalic.com){:.button2}
{:.lines2}

### Dan Reynolds (US/D)<br /> *Vašeň mladého multilingvního designera*###

* Přednáška bude anglicky.
* Mnoho mladých písmařů se věnuje designu pro různé písmové systémy. Volí si tento druh práce především pro výzvy, jež skýtá; kreslí písma, protože musí. Po důkladném zkoumání se zdá, že prvky jiných písmových systémů nejsou až tak odlišné od našich. Učení se jiným sadám pravidel, zvyklostem a jiné historii však otvírá nové cesty k lepšímu pochopení podstaty písma. Nezáleží na tom, jestli se výsledků bojíme, pochybujeme o nich nebo je respektujeme, spousta nelatinkových písmových systémů prostě funguje jako zrcadlo designerovy vášně pro písmo. Je nepodstatné, zda se kreslí znaky z latinky, cyrilice nebo devanagari. Podstatné je, aby písmo fungovalo.
* Dan Reynolds sídlí v Berlíně, je typografickým inženýrem a specialistou v [Linotype GmbH](http://www.linotype.com/) a vyučujícím na Hochschule Darmstadt. Během své první návštěvy v německé Mohuči se Dan rozhodl, že se stane písmařem. Poté, co dokončil studia grafického designu na RISD (Rhode Island School of Design) s titulem BFA, se nadobro přesunul do Evropy. Se čtyřmi dalšími studenty z HfG Offenbach založil v roce 2004 Offenbach Typostammtisch (pravidelné písmařské srazy). V roce 2008, rovněž dokončil s vyznamenáním studia tvorby písma na Univerzitě v Readingu. Jeho poslední písmo Malabar získalo ocenění TDC Certificate of Excellence in Type Design, stříbrnou medaili na ED-Awards 2009 a v roce 2010 jednu z pěti zlatých medailí Německé republiky v celonárodní designové soutěži.
* [Linotype](http://www.linotype.com){:.button2}
{:.lines2}